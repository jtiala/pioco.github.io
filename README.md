## Rekisteröimätön yhdistys Pioco

Hei,

Tervetuloa Pioco ry:n prototyyppikotisivuille!

Pioco ry:n ajatuksena on muodostaa alumniyhdistys Oulun yliopistossa tietojenkäsittelytieteitä opiskelleille ihmisille.

Alustava idea jäsenyyden ehdoista:
  - kaikki tollilla ainakin jonkin verran opiskelleet
  - joiden opinnot ovat joko valmiit, tai ainakin "hiipuneet"
  - joiden aloitusvuodesta on kulunut yli viisi vuotta
 
Alustavasti ideana on:
  - rekisteröidä yhdistys ja hyväksyä yhdistyksen säännöt
  - valita yhdistykselle hallitus
  - tehdä näitä sivuja paremmat nettisivut
  - hankkia yhdistykselle tili Holvi.comista tai vastaavasta palvelusta
  - muodostaa jäsenrekisteri ja alkaa hyväksymään jäseniä
  - kasata alkeellinen sähköpostilista
  - suorittaa jäsenhankintaa
  
Haaveena olisi saada ainakin kriittisimmät näistä hoidettua ennen Ylivuoto45-vuosijuhlia. Olisi mukava julkistaa tämä
projekti siellä.

### FAQ:

Onko tarkoituksena kilpailla Blankon/Potkyn/yliopiston alumnitoiminnan/jne. kanssa?
  - Ei. Blanko on tarkoitettu aktiivisille opiskelijoille. Potkyn toimintaan osallistuminen on suositeltavaa, mutta
    sen tavoite on hiukan eri alumniyhdistykseen verrattuna, eikä esimerkiksi vuosikurssitapaaminen organisointi ole
    oikein Potkyn päätehtävän kanssa 1:1 (lisäksi Potkyn jäseneksi voi liittyä kuka tahansa IT-alan ihminen). Yliopiston
    alumnitoiminta taas on jäänyt ainakin toistaiseksi etäiseksi, ja vuosikurssisähköpostilistojen jne. muodostaminen
    on tuskin pääasiallisena ideana "virallisessa" alumnitoiminnassa, ja se keskittyy suorittamaan sitä eri tavalla.
  
Onko ajatuksena järjestää tapahtumia?
  - Pidemmän päälle ehkä, mutta aluksi päähaasteena on vuosikurssisähköpostilistojen ja edes jonkinlaisen löyhän yhteisön 
    perustaminen. Tämä riippuu tietysti paljon (toivottavasti runsaslukuisesta!) tulevasta jäsenistöstä ja kuinka aktiivisia
    puuhaajia heidän joukostaan löytyy.

Onko kyseessä Blankon jatke?
  - Tarkoituksena on muodostaa yhdistys kaikille tollilla opiskelleille, eli Blankon jäsenkirja ei ole vaatimus.
    Oletettavasti jutunjuurta löytyy ihan aikuis- ja työelämäänkin liittyvistä jutuista, joten ovet ovat avoimina :-)
    
Mistä saan lisätietoja?
  - @Mutjake
